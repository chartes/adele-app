Anno ab incarnatione D<ex>omi</ex>ni M° CC° III°. Eu, Uc, 
coms de Rodes, <ex>et</ex> eu, <ex>Guillem</ex>, coms de Rodes, sos
fills, p<ex>er</ex> nos e per totz los n<ex>ost</ex>res, p<ex>er</ex>
bona fe e ses engan, <ex>et</ex> ab aquesta carta, p<ex>er</ex>
amor de Deu e de ma do<ex>n</ex>na s<ex>an</ex>c<ex>t</ex>a Maria e
dellas armas de n<ex>ost</ex>res paires e de n<ex>ost</ex>ras maires e de
tot n<ex>ost</ex>re linnatgue, donam e lauda<ex>m</ex> e liura<ex>m</ex> <ex>et</ex> ab titol p<ex>er</ex>feig de do
nazo p<ex>er</ex> totz temps autorga<ex>m</ex>,
so es saubut las maisos del
borc de S<ex>anct</ex>i Amanz q<ex>ue</ex> foro d’en Guill<ex>em</ex> Echor e
de Feiriol so fill, ab las cortz <ex>et</ex> ab l’ort
<ex>et</ex> ab los intrars <ex>et</ex> ab los issirs <ex>et</ex> ab totz los
p<ex>er</ex>tenementz que p<ex>er</ex>tener i devo, a Deu <ex>et</ex> a
s<ex>an</ex>c<ex>t</ex>a Maria d’a Bonacumba  <ex>et</ex> a.n Bertran l’abat <ex>et</ex> als
fraires que ara i so ni p<ex>er</ex>adena<ex>n</ex>t i serau
p<ex>er</ex> totz temps ; e desvestem ne nos e
veste<ex>m</ex> ne la maiso. <ex>Et</ex> aquestas maisos
sobredichas aiatz e tengatz francament e quitiament e
soltas de comus e de gachas e de totz usatgues.

<ex>Et</ex> aquest dos fo faigz  ella ma d’en Ugo de Panat que
era cellarers de Bonacu<ex>m</ex>ba.

S<ex>ignum</ex> Bec della Barreira, e W.
della Barreira sos botz, B<ex>er</ex>nart Gausb<ex>er</ex>t, W.
B<ex>er</ex>inguer de Cambolaz, B<ex>er</ex>nart B<ex>er</ex>inguer de Panat,
D. Mala Mosca, Espero, R. Cordura, P. Gros,
Corbeira. D. Socada, Ponz de Pebrac e fraire Isarnz.

Tot aquest dos sobredigz, eu Uc, coms de
Rodes <ex>et</ex> eu Guillem, sos fills, coms de Rodes,
volem q<ex>ue</ex> sia tengutz p<ex>er</ex> totz temps p<ex>er</ex> nos e p<ex>er</ex>
totz n<ex>ost</ex>res successors e p<ex>er</ex> zo que sia plus
ferm, avem i faigz pausar nostres sagels.
S<ex>ignum</ex> R. Bornadels
que aquesta carta fez.