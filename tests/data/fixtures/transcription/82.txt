IN NOMINE SANCTE ET INDIVIDUE TRINITATI, AMEN. Ego Mychael decanus et universum Parisiensis ecclesie
capitulum notum fieri volumus tam presentibus quam futuris quod magister Hylduinus Parisiensis cancellarius de communi
assensu nostro domunculam quandam apud Termas sitam, cum circumadjacenti possessione que ad jus domuncule illius nosci-
-tur pertinere, Roberto de Vitriaco et Galtero Morello laicis et ipsorum heredibus in perpetuum concessit possidendam, eo videlicet te-
-nore quod quicumque illius domus sint possessores novem solidos censuales, qui de censu sepedicte domus debentur, ecclesie
Sancti Benedicti ad festum sancti Remigii singulis annis solvere tenebuntur, et preterea triginta unum solidos parisiensis
monete persolvent canonico possidenti domos Alberti quondam precentoris, que sunt in claustro parisiensi, singulis annis in
octabis Pasche ; hii autem XXXI solidi luminari quod fieri debet in Assumptione Beate Marie sunt deputati. Ne igitur
hec nostra concessio per vetustatem labentis memorie imposterum possit aboleri, vel per successores nostros aliquatenus
infirmari, eam litterarum testimonio commendari fecimus et sigilli nostri munimine roborari. Actum publice
in capitulo nostro Parisius, anno Verbi incarnati M째 C째 LXXXX째 II째. Signum Mychaelis decani, signum Petri pre-
-centoris, signum Mauricii archidiaconi, signum Hosmundi archidiaconi, signum Haimerici archidiaconi, signum Galonis            succentoris, presbiterorum.
Signum Leonii, signum Mathei, presbiterorum. Signum magistri Petri, signum Hugonis Clementis, signum Bosonis, diaconorum. Signum
Bartholomei, signum Suggerii, signum Philippi, subdiaconorum. Signum Henrici, signum Odonis, signum Willelmi, puerorum.
Data per manum magistri Hylduini Parisiensis cancellarii.