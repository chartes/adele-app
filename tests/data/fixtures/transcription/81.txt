A touz ceuls qui ces leittres verront, Guy du Mes, garde de la prevosté de Paris, salut.
Nous faisons asavoir que, l’an de grace mil CC soissante dis et neuf, ou mois de decembre,
veimes unes leittres en la fourme qui s’ensuit :
« In nomine sancte et individue Trinitatis. Robertus, divina providente clemencia
Francorum rex. Si erga loca divinis cultibus mancipata propter amorem Dei eorumque in
eisdem locis famulancium beneficia oportuna largimur, premia nobis apud Dominum
eterne remuneracionis rependi non diffidimus. Idcirco noverit sagacitas seu industria
omnium nostrorum fidelium tam presencium quam eciam futurorum quia miles quidam
noster nomine Ermenfredus eciam uxor sua nomine Ermensendis nostram adierunt
serenitatem, humiliter petentes quatinus res eorum, quas in pago Parisiaco sitas super
fluvium Sequane habebant, scilicet alodum nomine Arvreum, ab oppido Corbolii
distantem miliariis duobus, cum ecclesia eciam vicaria eciam advocacione, cum silvis,
vineis, pratis, aquis, terris cultis et incultis ad eundem pertinentibus, monasterio
Fossatensi, quod est dedicatum in honore beate Dei genitricis Marie et beatorum
apostolorum Petri et Pauli seu beati Mauri, patris Benedicti discipuli, qui in eodem loco
requiescit, eciam abbati ejusdem loci nomine Teutoni, eciam fratribus ibidem Deo
militantibus pro eterne remuneracione vite et pro animarum suarum sive Zelonis atque
parentum eorum absolucione tradiderunt auctoritatis nostre precepto concedere eciam
confirmare dignaremur. Similiter petierunt obsecrentes ut roboraretur nostro regali
munimine donacio de villa in eodem pago sita, que vocatur Licias, prope jamdictum
alodum miliariis duobus, quam de beneficio Burchardi comitis eciam filii ejus honore
pontificali prudentis Rainaldi tenent, quorum consensu eciam voluntate hoc donacionis
preceptum contulerunt. Suggerentibus itaque ac intervenientibus dilectis nostris videlicet
dulcissima genitrice nostra Adelaide atque conjuge nostra Berta, nos precibus eorum
libentissime faventes, superius inserta jamdicto monasterio munificencie nostre precepto
confirmamus, per quod jubentes firmiter autorizamus ut, ambobus ab hac luce
migrantibus, Ermenfredo videlicet et conjugeque ejus, predicto in cenobio Regi militantes
superno villas jam superius nominatas cum ecclesiis eciam advocacionibus eciam cum his
que ad ipsas respiciunt absque ulla contradictione vel aliqua vicariorum potestate
perpetuo teneant atque possideant. Quapropter precipimus ut nullus rex, nullus
episcopus, nullus comes sive qualibet potestas illas res ut in superius nominatas disponere
aut in sua potestate quicquam horum decernere vel delegare presumat, sed ut perpetua
soliditate consistens per cuncta evi tempora inviolabilem obtineat firmitatis vigorem,
manu propria subterfirmavimus eciam sigilli nostri inpressione insigniri jussimus. Franco
cancellarius scripsit. Signum Roberti gloriosisimi [<hi rend="i">monogramme</hi>] regis. Data VIII kalendas
novembris, indictione XII<hi rend="sup">a</hi>, anno XII° regnante Roberto rege gllorioso. Acta publice
Parisiaca urbe, anno incarnati Verbi millesimo. »
Et nous le transcrist de ces leittres avons seelé de seel de la prevosté de Paris l’an et le mois desusdiz.