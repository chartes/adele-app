[... placue]rant Israheli et 
universo Benjamin.
Venitque ad David in Hebron cum
viginti viris, et fecit David Abner et
viris ejus qui venerant cum eo con-
-vivium. Et dixit Abner ad David :
"Surgam et congregem ad te dominum
meum regem omnem Israhel et ineam
tecum foedus et imperes omnibus
sicut desiderat anima tua". Quum
ergo deduxisset David Abner et ille
isset in pace, statim pueri David et
Joab venerunt, cesis latronibus cum
praeda magna nimis. Abner autem
non erat cum David in Hebron, quia
jam dimiserat eum et profectus
fuerat in pace, et Joab et omnis exerci-
-tus qui erat cum eo postea venerant.
Nuntiatum est itaque Joab a nar-
rantibus : "Venit Abner filius Ner
ad regem et dimisit eum et abiit in pa-
ce". Et ingressus est Joab ad regem et
ait : "Quid fecisti ? Ecce venit Abner ad
te. Quare dimisisti eum et abiit et
recessit ? Ignoras Abner filius Ner quo-
niam ad hoc venit ut deciperet te
et sciret exitum tuum et introitum tu-
um et nosset omnia quae agis ?"
Egressus itaque Joab a David, misit nunti-
os post Abner [et] reduxit eum a cisterna
Syra, ignorante David. Quumque
redisset Abner in Hebron, seorsum
abduxit eum Joab ad medium portae
ut loqueretur ei in dolo. Et percussit
eum ibi in inguine et mortuus est, in
ultionem sanguinis Asahel fratris ejus.
Quod quum audisset David rem
jam gestam, ait : "Mundus ego sum et
regnum meum apud Dominum usque in sem-
piternum a sanguine Abner filii Ner,
et veniat super caput Joab et super
omnem domum patris ejus, nec
deficiat de domo Joab fluxum seminis
sustinens et leprosus [et] tenens fusum
et cadens gladio et indige\n/s pane !"
Igitur Joab et Abisai frater ejus
interfecerunt Abner eo quod occidis-
set Asahel fratrem eorum in Gabaon
in proelio. Dixit autem David ad Jo-
ab et ad omnem populum qui erat
cum eo : "Scindite vestimenta vestra
et accingimini saccis et plangite
ante exsequias Abner !" Porro rex
David sequebatur feretrum.
Quumque sepelissent Abner in He-
bron, levavit rex vocem suam et
flevit super tumulum Abner ; fle-
vit autem et omnis populus.
Plangensque rex et lugens Abner, ait :
"Nequaquam ut mori solent ignavi
mortuus est Abner : manus tu√¶
non sunt ligatae et pedes tui non
sunt compedibus adgravati, sed
sicut solent cadere coram filiis
iniquitatis corruisti." Congeminans-
que omnis populus flevit super
eum. Quumque venisset universa
multitudo cibum capere cum David,
clara adhuc die, juravit David
dicens : "Haec faciat mihi Deus et haec
addat, si ante occasum solis gusta-
vero panem vel aliud quicquam."
Omnisque populus audivit et pla-
cuerunt eis cuncta quae fecit rex
in conspectu totius populi, et cogno-
vit omne vulgus et universus
Israhel in die illa quoniam non actum
fuisset a rege ut occideretur Abner 
filius Ner. Dixit quoque rex ad
servos suos : "Num ignoratis quoniam
princeps et maximus cecidit ho-
die in Israhel ? Ego autem adhuc
delicatus, et unctus rex ; porro viri isti
filii Sarviae duri mihi sunt. Nunc
retribuat Dominus facienti malum jux-
ta malitiam suam !"