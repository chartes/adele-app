Quoniam facillime labuntur a memoria quæcumque temporaliter fiunt, iccirco nos
posteritati nostræ providentes litteris mandare curavimus quod Bertrada regina, Philippi
regis Francorum uxor et mater Fulconis junioris Andegavorum comitis, anno ab
Incarnatione Domini M. C XV dedit Deo et beato Martino atque nobis Majoris Monasterii
monachis in elemosinam, pro sua suorumque omnium tam animæ quam corporis salute et
incolumitate, partem illam forestis quæ dicitur Splendida, quæ ab occidente conjugitur illi
parti quam filius ejus Fulco comes non longe antea nobis dederat, sicut a bosco Gausfredi
de Ulmis ab oriente dividitur et versus occidentem usque ad finem, sicut a meridie fluvio
Caro et ab aquilone Ligere fluvio cingitur. Hanc enim silvam ipsa prius a rege Philipo in
dote habuerat et postea ab ejus filio Ludovico rege illam emerat, quam etiam cuidam
clerico Willelmo cognomento Burello in vita ipsius tantummodo habendam concesserat.
Ipso igitur presente et concedente Willelmo, revestivit eadem Bertrada nos per manum
domni abbatis nostri Willelmi de prefata parte bosci apud Fontem Carum in pratis
nostris, quo ipsa propter hoc ipsum perrexerat. Hujus rei testes sunt, de monachis :
Rivallonius sacrista, Hildebertus de Nanneto, Hugo hospitalarius, Haimo Ponticus,
Johannes Rufus ; ex parte reginæ : Willelmus Burellus, Effredus miles ipsius reginæ,
Adelelmus de Bellomonte, qui erat forestarius, Gauterius […]<hi rend="i">mestenon</hi> armiger ; ex parte
nostra : Petrus Burdonius, Durandus major, Rodulfus cognomento Miles, Rotbertus
<hi rend="i">Tuagal</hi>, Rainaldus de Boratorio. Sciendum quod et forestagium et universas consuetudines
ipsius bosci regina dedit nobis. [<hi rend="i">Croix</hi>] Signum regine.