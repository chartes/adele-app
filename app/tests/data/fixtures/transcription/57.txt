E dis : « Ja per Dieu no<hi rend="sup">.</hi>l valra
Qe ja tan luein no fogira
ni no<hi rend="sup">.</hi>s rescondra tan prion,
ans ne qeria tot lo mon
tan ca<ex>n</ex> n’es de mar ni de t<ex>er</ex>ra,
q’eu no<hi rend="sup">.</hi>l trobe, se no.s sot<ex>er</ex>ra. »
E part se d’aqui ab aitan
e es venguts esp[er]onan
ves un cami gran e ferat :
un esclau frecs el a trobat.
« Aisi, dis el, a mo vegaire,
es caval passat non a gaire. »
E dis qe per aqel tenria
aitan can l’esclau trobaria.
E met s’el cami d’ambladura
e anet tan ca<ex>n</ex> lo jorn dura,
qe vila ni castel no vi,
ni anc, si tot s’en escursi,
no<hi rend="sup">.</hi>s laiset per aco d’anar,
car ades se cuja tardar.
E cant ac un petit anat,
el ausi denan se levat
un gra<ex>n</ex> brugtz de cavaliers,
qe ferres ni futz ni asiers
resono e meno bruidors.
Jaufres ailai s’en vai de cors,
tan can poc, de gran esperos,
e escrida : « Qui es, baros,
qe d’aital ora<hi rend="sup">.</hi>us combates ?
Pos vezer no<hi rend="sup">.</hi>us puesc, repondes ! »
E el pres enan ad anar
car ades se cuja tardar,
aisi con om volontairos
qe non es de re temeros.
Ab aitan la bataila fali
e Jaufre, can re non ausi,
Escouta es si estanchatz ;
e es se mot meravilatz
un sun ni vas cal part tenio
cels qe tan fort si combatio,
qe negun nu au ni num ve.
Ab tan el garda denan se
e ausi plainer e roflar
un cavalier e sospirar
e fo nafratz mot malamen.
E Jaufre venc vas lui corren
e troba<hi rend="sup">.</hi>l jasen, estendut
el sol e ac gran sanc perdut
qe la paraula l’es falida.
E Jaufre aitan can pot crida :
« Cavalier, dis el, respon me
[e digas cal causa ni que
t’a nafratz ? » es no sona mot
ni mou mais qe fa I sanglot
aqui meseis e el s’esten ;
e l’arma part d’el e vai s’en
E can vi Jaufre qe mortz es :
« Cavalier, dis el, fort greu m’es