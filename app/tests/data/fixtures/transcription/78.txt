Nicholaus, decanus christianitatis de Verberia, omnibus presentes litteras
inspecturis, salutem et omne bonum. Noveritis quod, in presencia nostra constituti,
Petrus Pagator civis de Compendio et Maria uxor ejus concesserunt ut abbas et
conventus ecclesie Karoliloci teneant in perpetuum et possideant decem arpennos et
tria quarteria terre, de quibus duo sunt in Campis <hi rend="i">Reinbout</hi> justa <hi rend="i">Hueleu</hi>, octo vero et
tria quarteria in territorio de <hi rend="i">Henriviler</hi> et in tribus peciis terre site sub <hi rend="i">Lonbonne</hi> et in
duabus peciis que sunt in Via <hi rend="i">Monnaise</hi>. Et sciendum quod dicti Petrus et Maria
dederunt sex arpennos in elemosinam prefate ecclesie pro Johanne consanguineo
dicti Petri, quatuor vero in excambium, scilicet pro decem et octo minis bladi apud
<hi rend="i">Frenoi</hi> et apud Saciacum parvum annuatim recipiendis, tria quarteria similiter pro
tribus solidis et tribus denariis et duobus caponibus singulis annis apud
Compendium recipiendis. Hec omnia voluerunt et concesserunt prenominati P. et
M., fidem prestantes corporalem quod contra hanc elemosinam et concessionem per
se vel per alios non venient in futurum nec contra dictam ecclesiam questionem
movebunt, set pro posse suo legitimam garandiam portabunt. Quod ut ratum et
stabile perseveret nec aliquorum malignitate per succedencium temporum curricula
valeat in irritum revocari, presentem paginam inde factam ad peticionem dictorum
P. et M. siggilli nostri munimine duximus roborandum. Actum anno Domini M° CC°
tricesimo octavo, mense februario.