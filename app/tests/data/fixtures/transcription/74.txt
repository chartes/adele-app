<ex><hi rend="i">Chrismon</hi></ex> In Dei nomine. Ego infanta domna Urraka, regis domni Adefonsi filia et totius
Galletie domina, vobis abbati domno Ugoni et omnibus monacis Cluniacensibus, in
domino Deo salutem, amen. Placuit michi liberali animo, nullo cogente imperio, sed mea
propria voluntate atque consilio patris mei imperatoris domni Adefonsi, facere domino
Deo et sancto Petro Cluniacensi et vobis dompno abbati Ugoni et omnibus monacis
ejusdem monasterii hanc cartulam donationis de illo monasterio de Palombario cum
omnibus ajunctionibus tam ecclesiis quam etiam laicalibus sibi pertinentibus. Ego infanta
domna Urracka supra scripta dono atque offero vobis illud monasterium supra scriptum
pro anima mariti mei comitis domni Raimundi et pro remedio animæ meæ et parentum
meorum, ut habeatis et possideatis et secundum vestram voluntatem de eo faciatis, ita de
hodie die vel tempore de juri meo ablato vestro dominio sit tradito et concesso habeatis
vos illud et omnes successores vestri evo per evu et secula cuncta, amen. Si quis tamen de
meis posterioribus tam propinquis quam extraneis aliquid contra vos dixerit vel vobis de
illo monasterio auferre voluerit, quod minime fieri credo, imprimis duplicet quantum
calumpniaverit et insuper decem auri talenta, post haec sit excommunicatus in secula
seculorum donec ad emendationem veniat.
Facta cartula donationis sub era millesima C<hi rend="sup">a</hi> XL<hi rend="sup">a</hi> VII<hi rend="sup">a</hi> et quot VIII kalendas marcii.
Ex omni gente regali infanta domna Urraka, totius Galletie domina et imperatoris domni
Adefonsi filia et Constantiæ reginæ nata, hanc cartulam fieri jussi et hoc meum signum
facere precepi <ex><hi rend="i">seing</hi></ex>.
Didacus Conpostellane sedis et æcclesiæ beati Jacobi apostoli secundus episcopus
confirmat.
Mauricius Bragalense sedis episcopus confirmat.
Didacus Auriense sedis episcopus confirmat.
Abbas Petrus Celle nove confirmat.
Petrus notarius infante domne Urrake confirmat <ex><hi rend="i">seing</hi></ex>.