Testatur autem Epyfanius quod non sit
passus corporis mutationem sed men-
tis alienationem, et ablatus est
ei usus lingue ad loquendum
dataque est herba nature cibus humane.
Videbatur autem ei quod bos esset
in anterioribus et leo in posterioribus,
secundum mysterium tyrannorum qui
in prima etate voluptatibus
dediti ac cervicosi jugo Be-
lial se subiciunt et in fine
interficiunt, diripiunt et conculcant.
Multi vero egrediebantur et
videbant eum. Solus Daniel non
exibat, quia toto tempore
alienationis ejus orationi pro eo vaca-
bat et ad preces ejus anni VII,
quos totidem tempora dixerat,
in VII menses versi sunt. In quibus
XLa diebus insaniam patiebatur
et per alios XLa reversus ad cor
hominis flebat Deoque supplica-
bat, adeo ut oculi ejus caro fierent,
et iterum per alias XL dies
in insaniam vertebatur, donec
VII menses complerentur. Post
quos revocatus non statim
regnavit, sed statuti sunt pro eo
VII judices, et usque ad finem
VII annorum penitentiam egit.
Panem non comedens et vinum
non bibens, leguminibus ute-
batur et herbis, juxta consilium
Danielis. Et cum iterum regnasset,
Danielem filiorum suorum coheredem
facere voluit. Qui ait : « Ab-
sit ut hereditatem patrum relinquam
et incircumcisorum donis ad-
heream. » Hic dicit Josephus quod
ipse libros hebraicos in latinum
transtulit eloquium. Hystoriam
Susanne patet esse factam ad-
huc recente captivitate, quia
Daniel erat adhuc juvenis.
Qui perseveravit usque ad annum
primum Cyri regis.

Eusebius :
De initio regni Cyri apud Persas. I.
Anno captivitatis XXX° Cyrus
Medorum imperium destruxit, sub-
versoque rege eorum Astiage, regnum
ad Persas transtulit. Cepit igitur anno
etatis tercie XXXI°, mundi vero
IIIM CCCC IIII, et regnavit
annis XXX. Comestor : Iste
fuit nepos Darii ex sorore,
nepos autem Astiagis ex filia.
Nam Astiages unicam habuit
filiam, et vidit sompnium quod
de genitalibus filie orieba-
tur vitis que totam occupabat
Asyam, et accepit a con-
jectoribus se habiturum nepotem
ex filia qui dominus esset Asye et
ipsum deiceret a regno. Quod
timens, dedit filiam suam uxorem
militi plebeio, ne filius ex ea
nasceretur nobilis et potens.
Preterea filiam pregnantem
ascivit, et natum ex ea filium
cuidam participi archanorum
tradidit occidendum. Qui credens
regnum transiturum ad filiam,
filium ipsius veritus est occidere et
uni de pastoribus regis tradidit
parvulum exponendum in
nemore. Qui cum exposuisset
eum et id indicasset uxori, que
in diebus illis pepererat,
supplicavit ei mulier ut ei par-
[vulum deferret alendum...]