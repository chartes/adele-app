Nous, officiaulz de la court monsignour le
princier grant archidiacre en l’eglize de Verdun, faisons
cougnissant a tous que en la presence de Arnouth dit
Vion, clerc, notaire <ex>et</ex> tabellion publique de l’auctoritei
de l Saint Empire de Roume, jurei <ex>et</ex> fiauble de ladite
court, louqueil nous creons en cest fait <ex>et</ex> en plus grant <ex>et</ex>
liqueis porte n<ex>ost</ex>re pooir en ceste p<ex>ar</ex>tie, reprint Jehans
des Hermoizes, escuiiers, filz signour Robert des
Hermoizes, ch<ex>evalie</ex>r, de reverent peire en n<ex>ost</ex>re
Signour Henri, p<ex>ar</ex> la grace de Deu evesque de Verdun,
teil droit <ex>et</ex> teile p<ex>ar</ex>tie com il avoit, pooit <ex>et</ex> devoit avoir
en dix reires de bleif que li hoir signour Jehant le
Cornu, ch<ex>evalie</ex>r, ont einz rente <ex>et</ex> einz croueies de
Gourai<ex>n</ex>court ;
et celui fiez remint lidis Jehans en la main ledit reverent
peire Henri pour do<ex>n</ex>neir a Henri de Bryey, fil signour
Jake de Briey, ch<ex>evalie</ex>r, qui fut ; liqueis Henris,
escuiers, en reprint doudit reverent peire Henri evesque
en teil servize com lidis fiez devoit. Se fut fait en la
presence de signour Hue de Gibercourt, ch<ex>evalie</ex>r,
Otignon de Manhuere et Husson de Blanzy, homes de
l’eveschié. Liqueis sires Hues, ch<ex>evalie</ex>rs, ai muis son
sael en ces p<ex>re</ex>sentes letres avoc le n<ex>ostr</ex>e sael en
tesmo<ex>n</ex>gnage dez chozes dessusdites. Lezqueiles letres
furent faites l’an de grace n<ex>ost</ex>re Signour mil trois cens
dix <ex>et</ex> sept ans, le samedi aprés feste saint Nicholay en
yver. (Signe) Ar. Vionni.