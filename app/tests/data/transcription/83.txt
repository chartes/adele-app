Henricus, Dei gratia rex Anglorum et dux Normannorum et Aquitanorum et comes
Andegavorum, archiepiscopis, episcopis, abbatibus, comitibus, baronibus, justiciis,
vicecomitibus, seneschallis, prepositis et omnibus baillivis et fidelibus suis totius terre sue,
salutem. Sciatis me dedisse in liberam et perpetuam elemosinam et presenti carta mea
confirmasse Deo et abbatie de Oratoriolocum de Baugezeis cum pertinentiis suis, ad
construendum ibi abbatiam ordinis cisterciensis, et omnes alias donationes que
rationabiliter facte sunt vel fient ipsi loco de Baugezeis. Quare volo et firmiter precipio
quod predicta abbatia de Oratorio et eadem abbatia de Baugezeis locum predictum cum
omnibus pertinentiis suis et omnes alias donationes que vel eis rationabiliter facte sunt vel
fient et omnes rationabiles perquisitiones suas habeant et teneant bene et in pace, libere et
quiete, integre et plenarie et honorifice, in bosco et plano, in pratis et pascuis, in aquis et
molendinis, in vivariis et stagnis et piscariis, in viis et semitis et in omnibus aliis locis et
aliis rebus ad eas pertinentibus, et cum omnibus libertatibus et liberis consuetudinibus
suis. Concedo etiam ut monachi Deo servientes in abbatia de Baugezeis quieti sint et
firmam pacem habeant per totam terram meam de theloneo et passagio et omni
consuetudine ad me pertinente de omnibus propriis rebus suis et de pannagio
propriorum porcorum suorum in boscis et forestis meis. Testibus Gaufrido Dure priore de
Lochiis, Willelmo abbate de Daurata, fratre Rogero elemosinario meo,
Stephano de Turonis seneschallo Andegavensi, Willelmo de Ostilli, Herveio de Muntbasun preposito
de Lochiis. Apud Bellum locum juxta Lochias.