Reverendo in Christo patri ac domino, Dei providencia episcopo Tholosano, atque viris
nobilibus, amicis suis karissimis, domino Reymundo Gaucelmi, domino Lunelli, ac
domino Sicardo Alamandi, Amedeus, comes Sabaudie et in Italia marchio, salutem et
paratam ad eorum beneplacita et mandata voluntatem. Cum nos, sicut vestra benignitas
atque benignitas, ut credimus, non innorant, per religiosum virum, dilectum nostrum
priorem de Alta Cumba, et per scriptorem nostrum vobis in anno nuper preterito
direxerimus scripta nostra, ut nobis per eosdem nuntios tria milia VIIC L libras, quas nobis
debebat illustris vir dominus comes Tholosanus bone memorie et quas nobis, tactis
Ewangeliis, pro dote neptis sue et sororis sue, uxoris nostre, promiserat bona fide
efficaciter soluturas, tramittere curaretis, cum vos pro dicto comite Tholosano nobis
exstiteritis fidejussores et principales per sacramentum a vobis corporaliter prestitum, et
sitis etiam executores ipsius comitis testamenti, verum nobis per dictos nuntios nostros
nobis litteratorie intimastis quod vos vestrum bonum ac certum nuntium cum responsione
plenaria et decente infra festum beati Michaelis nuper preteritum ad nostram presenciam
mitteretis, quod nondum curavistis facere, de quo non modicum admiramur, quapropter
nos, coacti super hoc, iterato vobis duximus rescribendum quatinus, sicut nobis in dicta
summa pecunie per sacramentum ex parte dicti comitis tenemini et ipsius domini comitis
anima obligatur nobis similiter et tenetur, tractare efficaciter debeatis ut dicta summa
pecunie nobis in proximo in integrum persolvatur et ne ipsius pecunie solutio amplius
decetero differatur, cum solutionis terminus, sicut scitis, jam diu sit elapsus ; non debetis
enimvero, ut nobis videtur elucide, pati ullatinus quod tam illustris viri anima, sicut
domini comitis Tholosani, pro tantilla summa pecunie de perjurio obligetur nec vos
valeatis similiter de perjurio reprehendi ; hoc etiam taliter facientes quod vobis cedat ad
honorem non modicum et nobis ad comodum et profectum et ut vobis teneamur ad
gratiarum multimodas actiones. Et quicquid inde facere volueritis nobis per latorem
presencium rescribatis. Datum VIIÂ° idibus martii, indictione VIIII<hi rend="sup">a</hi>.