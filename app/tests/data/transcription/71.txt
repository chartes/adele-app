Th[eobaldus], Dei gratia Ambianensis episcopus, omnibus ad quos littere iste pervenerint,
salutem in Domino. Publice innocescat quod, constitutis coram nobis dilecto nostro
E[ustachio] abbate de <hi rend="i">Flay</hi> et presbitero de Gamachis, recognitum fuit ab ipsis in
presencia nostra quod, cum aliquando altercatio fuisset inter eos super cantuario de
Gamachis, compositionem fecerunt in hunc modum : presbiter recipiet in grangia
monachorum de Gamachis singulis annis decem et octo sextarios bladii et totidem avene
et duos sextarios ordei et duos pise et farraginem ducentarum garbarum tam frumenti
quam avene, ita quod in terra arabili sive in ortis sive in pomeriis de fructibus nichil
reclamabit ; in aliis proventibus altaris terciam partem integre recipiet, exceptis candelis
que sunt monachorum, preter illas de die Purificationis sancte Marie, de quibus terciam
partem similiter recipiet, et excepta medietate candelarum ecclesie Sancti Nicholai quam
ad serviendum in eadem ecclesia detinebit ; ita eciam quod omnia legata et alia beneficia
tam monachorum quam capellanorum inter eos predicto modo debent esse comunia, ita
scilicet quod monachi duas partes et presbiter terciam recipiet. Et ut hoc ratum permaneat,
recognitionem istam litteris fecimus annotari et sigilli nostri munimine roborari. Hujus rei
testes sunt : Geremarus decanus Abbatisville, Stephanus capellanus noster, magister
Johannes de Augo, Clarus clericus. Datum Ambianis, anno incarnati Verbi M° C° XC°
nono.
[<hi rend="i">Dans la marge droite</hi> :] CYROGRAPHUM.