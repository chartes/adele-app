[I]n nomine sanctæ et individue Trinitatis, Karolus gratia Dei rex.
Regalis celsitudinis moris est fideles suos donis multiplicibus et manentibus honoribus honorare atque
sublimare. Proinde morem parentum, regum videlicet predecessorum nostrorum sequentes,
libuit celsitudini nostre quendam fidelem virum, Roclinum nomine, de
quibusdam rebus nostræ proprietatis honorare atque in ejus juris potestatem liberalitatis
nostræ gratiam conferre. Idcirco noverit experienta atque industria ominium fidelium
nostrorum tam presentium quam et futurorum quia concedimus eidem fideli nostro, Roclino nomine,
ad proprium quasdam res juris nostri sitas in comitatu Avalense, in villa
nuncupata Dornetiaco, id est mansa viginti duo, sine ecclesia, cum mancipiis, terris,
vineis, silvis, pratis abjacentiis, aquis aquarumve discursibus vel quantumcumque ad
predictos mansos aspicere videtur. Has res cum omni integritate memorato predictoque
fidelo nostro Roclino ad propium per hanc nostre actoritatis conscriptionem concedimus
et de nostro jure in jus hac potestatem illius sollemni donatione transferimus, ita videlicet
ut quicquid ab hodernia die et tempore exinde pro sua utilitate ac commoditate jure
proprietario facere voluerit, liberam et firmissimam in omnibus habeat potestatem faciendi.
Et ut hæc nostræ largitionis atque donationis auctoritas perpetuam obtineat firmitatem,
eam manus nostræ propriæ subterfirmaviums et anuli nostri inpressione
sigillari decrevimus.
Signum Karoli (<hi rend="i">monogramme</hi>) gloriosissimi regis.
Deormarus notarius advicem Hludovici recognovit.
Data pridie kalendas septembris, indictione V, anno III regnante Karolo glorioso rege.
Actum Castellione super fluvium Dornonia. In Dei nomine feliciter. Amen.