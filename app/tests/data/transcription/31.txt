Loys, ainsné filz du roy de France, daulphin de Viennoys, conte de Valentinoys et de Dioys,
a n<ex>ost</ex>re amé <ex>et</ex> feal Girault Aymar,
escuier, seigneur de Granhan, salut et dilection.
Comme par l’accort et traictié fait entre nous, d’une part, et vous, d’aut<ex>re</ex>,
sur le fait de l’eschange de la place, terre et seigneurie de Grillen a la terre
<ex>et</ex> seigneurie de Marsenne <ex>et</ex> la moitié du
peage de Laine et des empses de Savasse vous nous doiez
p<ex>resen</ex>tement delivrer et mettre en noz mains ladicte place,
terre <ex>et</ex> seigneurie de Grillen ensemble
toutes les rentes et reven<ex>ue</ex>s, ainsi que par le traictié sur ce fait peut app<ex>ar</ex>oir,
savoir vous faisons que, nous confians a plain de la loyauté,
souffisance <ex>et</ex> bonne preudomie de n<ex>ost</ex>re amé <ex>et</ex> feal
escuier d’escuierie Hugues de Verdun,
seigneur de S<ex>ain</ex>te Camelle, icelui avons co<ex>m</ex>mis et ordonné, co<ex>m</ex>mettons
et ordonnons par ces p<ex>resen</ex>tes a prandre la possession,
la garde et joïssance de lad<ex>icte</ex> place de Grillen, pour et
en n<ex>ost</ex>re nom. Si vous mandons et expressement enjoingnons
que icelle place de Grillen avec toute la reven<ex>ue</ex>,
ainsi que ledit traictié le contient, vous lui baillez et
mettez en ses mains pour et en n<ex>ost</ex>re nom. Et en ce faisant
nous vous en tendrons quitte et deschargé partout ou besoing sera,
sans aucunem<ex>en</ex>t all<ex>e</ex>r au contraire. Car ainsi
nous plaist il et voulons estre fait.
Donné au Monteil Aymart, le XXVIme jour de may, l’an de grace
mil CCCC quarante <ex>et</ex> sept.
Par monseigneur le daulphin
en son conseil
[signé :] Bochetel [paraphe]