La caritat fervent que li ve-
raia amiga de Dieu ma don-
na s<ex>an</ex>c<ex>t</ex>a Doucelina avia, qui
poiria retraire ? car illh era to-
ta enaissi en l’amor de Dieu afondada q<ex>ue</ex>,
cant illh auzia ren de l’amor de Dieu, sop-
tamens s’escomovia e s’enflamava si
que defora laissava seinnhal en son
cors  <ex>e</ex> en sa cara d’aquella flama que
la cremava dedins son cor de l’amor
del Seinnhor que semblava tota fos
escompreza d’aquella gran amor. Totz
aquest mons li era aissi cant una des-
boissadura de Dieu que tot cant vezi-
a li representava son Seinnhor <ex>e</ex> en to-
tas cauzas trobava Dieu per amor. E con-
templava en las bellezas lo sobre bell
<ex>e</ex> en las melodias las doussors de Di-
eu <ex>e</ex> alegrava si en totas las obras de
nostre Seinnhor. No<ex>n</ex> fon anc maior a-
feccion en devocion que li s<ex>an</ex>c<ex>t</ex>a avia e
p<ex>er</ex> la sobeirana amor qu’illi avia a Dieu
era enaissi enlassada ab cascuna crea-
tura que en cascuna reconnoissia aver
un creator <ex>e</ex> un comensament. Maiorme<ex>n</ex>s
s’estendia li sieua caritatz als paures e